Sama tylko liczba artykułów z różnych powodów nie jest jednak najlepszym wskaźnikiem do porównywania poziomu rozwoju danej wersji językowej. W niektórych wersjach Wikipedii może być tak, że połowa haseł to krótkie artykuły stworzone przez boty internetowe[40]. Dodatkowo wiele edycji z dużą liczbą artykułów ma stosunkowo małą liczbę użytkowników; Wikipedie polska i włoska mają podobną liczbę artykułów co hiszpańska, ale tworzy je mniejsza liczba stałych edytorów.